---
title: "Söök jook 2"
date: "2013-03-27"
categories: 
  - "rio"
  - "sook-jook"
---

Erinevalt eestlastest ei sööda well-done liha. Tõepoolest – selline keskelt punane liha on palju maitsvam ja mahlasem.

Üleni punast liha saadakse ka siis kui keedetakse liha koos punaste ubadega. See on nende rahvusroa Feijoada põhikomponent. Feijoada on täitsa maitsev.

[![Imagens - Feijoada](/images/feijoada.jpeg)](/images/feijoada.jpeg)

_Feijoada_

Rios ei soovita ma süüa pizzat ega friikaid. Olen proovinud mitmeid erinevates kohtades ja nüüdseks juba loobunud. Nad lihtsalt ei oska neid valmistada. Näiteks Eesti mäkis on väga maitsvad friikad võrreldes sellega, mis siin on. Ja julgen väita, et isegi Peetri Pizza on vähemalt sama hea kui siinsed pizzad. Pärnu Steffanist siis veel rääkimata…

Õlledest on odavad ja taskukohased (odavaim: 0,35 purk on 1,3 reaali) ainult kohalikud õlled aga neist olen kohanud ainult pilsnereid ja blonde. Eks külmalt need lahjad ja kerged joogid sobivad palava ilmaga kõige paremini. Hea õllemaitse saamiseks tuleks osta importõlut. Duvel, mis maksab Belgias 2 euro kanti ja Eestis 3,5 euri on siin üle 20 reaali. See on siis kusagil 8 euri. Stellat tehakse siin kohapeal ja seepärast on ta ka odav. Maitse kriitikat ei kannata.

Musta leiba siin muidugi ei ole aga ränga raha eest saab täitsa maitsva kandilise mitmevilja röstsepiku. Samas kõrval on sama suur valge nisusai umbes 7 korda odavam.

Poes müüakse ainult sellist piima, mis kinnisena säilib soojas vähemalt pool aastat. Reedel ühe sellise ostsin aga veel ei ole julgenud lahti teha. Aga noh, kõlbab neile, kõlbab mulle ka. Ja tegelikult müüakse ju Eestis ka sellist piima - kohvi sisse segamiseks.

Kohvi juuakse siin kas mustalt või segatakse valgendamises sekka väga jubeda maitsega piima asendajat – pulbrit. Magusaks tehakse vedelikulaadse suhkruasendajaga – kaks kolm tilka piisab suurele kohvitassile.
