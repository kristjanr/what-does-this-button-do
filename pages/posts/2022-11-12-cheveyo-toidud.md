---
title: "Cheveyo toidud"
date: "2022-11-12"
---

Siin treeninglaagris on toit hinna sees. Ja veel milline toit! Kõik on treeneri Casperi ja tema abilise-tüdruksõbra Andrea poolt kohapeal valmistatud. Tooraine, millest on enamus siinses piirkonnas kasvatatud, hangivad nad samal päeval naaberküla turult. Toidus on kõvasti valku: muna, kala ja muud mereannid. Head rasvad saame kätte enamasti kreeka pähklite, avokaado ja oliiviõliga, mis on salatisse pandud. Salati sees on tomat, paprika, peet, porgand, lehtseller, chia ja tavaliselt ka mõni puuvili nagu mango või hurmaa. Need toidud on lihtsalt nii maitsvad!

Süsivesikuid on vähe. Kõhu saab kenasti täis, kuid pärast on olla väga kerge ja mõnus. Ei teki uimast tunnet, mis süsivesikuterikka toiduga tavaliselt tekib. Mõnel õhtul olen peale õhtusööki mõne siitsamast aiast näpatud mandariini või granaatõunaga patustanud ja kohe annab järgmisel hommikul see trennis tunda - palju raskem on.

Sööme kaks korda päevas. Esimene toidukord on veidi peale hommikust trenni, 11:30 paiku. Teine toidukord on seitsme-kaheksa ajal õhtul, veidi peale õhtust trenni. Ja nõrkust või tühja kõhu tunnet vahepeal ei teki absoluutselt!

Lisaks tervislikkusele ja väga heale maitsele näevad nad ka head välja. Siin on väike valik nendest.

[![](https://kristjanroosild.files.wordpress.com/2022/11/53f34799-903e-448d-b5ed-69122c7392d9.jpg?w=768)](https://kristjanroosild.files.wordpress.com/2022/11/53f34799-903e-448d-b5ed-69122c7392d9.jpg)

Läätsed, kanaliha, avokaado jm köögiviljad salatilehel. Tsilli-laimi kaste peale tilgutamiseks.

[![](https://kristjanroosild.files.wordpress.com/2022/11/7577b37d-a5cf-464d-b283-0dd549d7e664.jpg?w=768)](https://kristjanroosild.files.wordpress.com/2022/11/7577b37d-a5cf-464d-b283-0dd549d7e664.jpg)

Õhtusöök tule valgel. See on tegelikult grill. Seal valmistas Casper meile erinevaid kalu. Taldrikul salat, mida pakuti vist küll igal teisel söömaajal - porgand, peet, salatileht, lehtseller, mango või hurmaa jms...

[![](https://kristjanroosild.files.wordpress.com/2022/11/aada2f7b-973b-44c1-ba70-9ef9dc8e5656.jpg?w=768)](https://kristjanroosild.files.wordpress.com/2022/11/aada2f7b-973b-44c1-ba70-9ef9dc8e5656.jpg)

Grillitud kala ja salat

[![](https://kristjanroosild.files.wordpress.com/2022/11/2d4ad018-8221-4ee0-aeb6-3aa69abd50d5.jpg?w=768)](https://kristjanroosild.files.wordpress.com/2022/11/2d4ad018-8221-4ee0-aeb6-3aa69abd50d5.jpg)

Cheviche. Kõrvale küpsetatud bataat ja jahubanaan (plantain i.k.)

[![](https://kristjanroosild.files.wordpress.com/2022/11/5edb347d-8450-41ac-9108-be1c82b186d5.jpg?w=768)](https://kristjanroosild.files.wordpress.com/2022/11/5edb347d-8450-41ac-9108-be1c82b186d5.jpg)

Grillitud makrelltuun mango, chilli ja granadilliga.

[![](https://kristjanroosild.files.wordpress.com/2022/11/76e761fb-a1d1-40f0-b2bc-42a39395810b.jpg?w=1024)](https://kristjanroosild.files.wordpress.com/2022/11/76e761fb-a1d1-40f0-b2bc-42a39395810b.jpg)

Hummus. Kannus on sidruni-kurkumi tee. Mõnikord lisatakse sinna ka tüümianioks.

[![](https://kristjanroosild.files.wordpress.com/2022/11/294df959-c021-42f7-93ad-a241205579bd.jpg?w=768)](https://kristjanroosild.files.wordpress.com/2022/11/294df959-c021-42f7-93ad-a241205579bd.jpg)

Läätsed, salat, avokaado, krevetid.

[![](https://kristjanroosild.files.wordpress.com/2022/11/555f9405-c904-4d6a-8b2b-c65e368cab4e.jpg?w=1024)](https://kristjanroosild.files.wordpress.com/2022/11/555f9405-c904-4d6a-8b2b-c65e368cab4e.jpg)

Köögiviljad, hummus, vutimunad ja üli mega super maitsev banaanipannkook! Pannkoogi moodi ta välja ei näe. Aga see eest on väga maitsev ja sisaldab lisaks munale ja banaanile väga palju tervislikku kraami.

[![](https://kristjanroosild.files.wordpress.com/2022/11/752d971c-1cfe-4c8a-b4b0-9d2e1e8148e3.jpg?w=768)](https://kristjanroosild.files.wordpress.com/2022/11/752d971c-1cfe-4c8a-b4b0-9d2e1e8148e3.jpg)

Paella. Riisi asemel on kasutatud lillkapsast. Lisaks krevettidele on siin sees kõvasti kalafileetükke.

[![](https://kristjanroosild.files.wordpress.com/2022/11/d2d90cd9-3dd6-4e3c-b1b2-e0b96717710f.jpg?w=768)](https://kristjanroosild.files.wordpress.com/2022/11/d2d90cd9-3dd6-4e3c-b1b2-e0b96717710f.jpg)

Muna lillkapsa ja muuga.

[![](https://kristjanroosild.files.wordpress.com/2022/11/be8194da-1eea-4e5f-b62e-347b2e8d11fa.jpg?w=1024)](https://kristjanroosild.files.wordpress.com/2022/11/be8194da-1eea-4e5f-b62e-347b2e8d11fa.jpg)

Lõppu veel korra banaani "pannkook". Magus tumepruun kaste on saadud karobist ja vist apelsini mahlast.

[![](https://kristjanroosild.files.wordpress.com/2022/11/screenshot-2022-11-12-at-13.54.27.png?w=614)](https://kristjanroosild.files.wordpress.com/2022/11/screenshot-2022-11-12-at-13.54.27.png)

Pildi all on chufa seemned.

[![](https://kristjanroosild.files.wordpress.com/2022/11/screenshot-2022-11-12-at-13.54.11.png?w=1024)](https://kristjanroosild.files.wordpress.com/2022/11/screenshot-2022-11-12-at-13.54.11.png)

Tänase lõunasöögi lõpetuseks - väga magus datlikook. Granaatõuna seemnetest on seal peal "KL". Nad üllatasid mind ja Lucyt! :) Tähistasime koos meie kihlumist.

[![](https://kristjanroosild.files.wordpress.com/2022/11/screenshot-2022-11-12-at-13.55.21.png?w=1024)](https://kristjanroosild.files.wordpress.com/2022/11/screenshot-2022-11-12-at-13.55.21.png)

Fotod tegi https://www.instagram.com/antonia\_traveling, Emmet ja mina.
