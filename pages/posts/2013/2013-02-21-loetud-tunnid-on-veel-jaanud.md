---
title: "Loetud tunnid on veel jäänud..."
date: "2013-02-21"
categories: 
  - "rio"
---

Olen juba nädal aega üritanud head blogi nime ja aadressi välja mõelda aga nagu näha, siis see ei õnnestunud. See blogi on mul juba mõnda aega olnud - las olla siis edasi ja kirjutangi siia. Kusjuures, see päisepilt siin põldude ja rannaga oli mul sinna valitud juba kolm aastat tagasi. On see kokkusattumus?

Igatahes...Lennuk Rio suunas väljub vähem kui 12 tunni pärast. Und ei ole - nagu alati enne mõnda tähtsamat, pikemat lendu.

Käisime hetk tagasi Priiduga vanalinnas "jalutamas" - Lexusega! ;) Laia lund sadas. Vanalinn on ilus - eriti kui seda mugavalt soojas autos istudes kogeda. Dublineris maitsesin uut vaadiõlut IPA. Nagu nimigi ütleb, siis maitse ongi üsna selline üksluine ja kahvatu, seega eksikombel võiks ju isegi Eesti õlleks pidada ;) Samas mulle meeldib - mõnus mõru maitse kustutab kenasti janu. Ja, lihtsuses peitubki ju võlu!

Pedro on minu AIESECI buddy Rios. Ta ütles, et hakkan [selle saare](http://goo.gl/maps/Jsyvy) peal elama. Marsruut kodu-töö-rand on meeldivalt lühike - alla kahe km:

 [![Image](http://kristjanroosild.files.wordpress.com/2013/02/rio1.jpg?w=452)](http://kristjanroosild.files.wordpress.com/2013/02/rio1.jpg)

Järgmine postitus tuleb pärast esimest Atlandi ookeani suplust!
