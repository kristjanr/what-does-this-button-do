---
title: "Mingi hull loom on siin!"
date: "2013-03-04"
categories: 
  - "fauna"
  - "rio"
---

Ärkasin üles, tegin välisukse lahti, et värsket õhku sisse lasta. Ehmatasin, sest nii kui ust liigutasin, tegi mingi asi ukse all nurgas häält ja liigutas! Kui lähemalt uurisin, tundus olevat see mingi taime juurikas… Arvasin, et ju siis ukse liigutamine liigutas ka seda juurikat. Lähenesin, et uks täiesti lahti teha aga see asi liigutas jälle – enne kui ust jõudsin liigutada. Unesegasena arvasin nüüd, et tegemist mingi suurema eluka jäsemega, mis on ukse vahele jäänud. Ja et suurem osa temast ootab mind teisel pool ust! Võtsin fotoka, millel on pööratav ekraan ja tegin pildi ukse teisest poolest ilma ise sinna minemata ega ust liigutamata. Vähemalt ei midagi suurt. Huhh! Looma veel täielikult identifitseerimata läksin hommikusöögile. Tagasi tulles oli loom sealt uksepraost välja roninud.

[![IMG_0021](images/img_0021_thumb.jpg "IMG_0021")](/images/img_0021.jpg)

Tegemist on krabiga, kellele meeldib tegelikult väga poseerida.

[![IMG_0026](images/img_0026_thumb.jpg "IMG_0026")](/images/img_0026.jpg)

[![IMG_0028](images/img_0028_thumb.jpg "IMG_0028")](/images/img_0028.jpg)

Midagi Prodigy fännidele!

[![IMG_0031](images/img_0031_thumb.jpg "IMG_0031")](/images/img_0031.jpg)
