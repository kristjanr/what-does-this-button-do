---
title: "Ühistransport"
date: "2013-03-11"
categories: 
  - "rio"
---

Mäletan aega, kui tegin oma D-kategooria sõidukijuhi lubasid. Sain sõiduõpetajalt alati noomida, kui õppides alles õhkpidurit kasutama jäin liiga järsult seisma. Loomulikult – milline bussifirma tahaks juhti, kes kukutab püsti seisvad reisijad!

See mälestus ajab mind naerma, kui sõidan Rios bussiga. Pakun, et siinsed bussijuhid õpivad sõitmist (kui üldse) kohalikul ringrajal.

Põhjus, miks paljud cariocad on väga vormis ja hoolitsevad oma keha eest on ilmselt praktiline vajadus – vastasel korral puuduks piisav jõud, et ennast bussis paigal hoida.

Olles sihtkohta jõudes jumalale tänulik, et seekord ellu jäin, jätavad minuga soojalt hüvasti bussi erepunaselt kiirgavad pidurid ja meeli värskendav käigukasti õli kärsahais.

[!['inside the bus' photo (c) 2010, juliana swenson - license: http://creativecommons.org/licenses/by/2.0/](images/Flickr-5087400639.jpg)](http://www.wylio.com/credits/flickr/5087400639 "license: http://creativecommons.org/licenses/by/2.0/ - click to view more info about 'inside the bus' or find free 'bus rio de janeiro' pictures via Wylio")
