---
title: "Söök jook 1"
date: "2013-03-26"
categories: 
  - "rio"
  - "sook-jook"
---

Keeruline on nende lugematute puuviljade nimedega. Ma ju ei tea neid eesti keeleski, kuidas siis veel portugalikeelsed nimetused meelde jäävad? Tegelikult on ju lihtne - lihtsalt söön ja naudin, olgu ta nimi mis tahes!

Ükspäev ostsin ühe suure odava kilohinnaga ananassisuuruse puuvilja teadmata, mida ta endast kujutab. Koor oli tal selline sile ja roheline, nagu mangol aga veel rohelisem. Kui koorima hakkasin ja maitsesin selgus, et tegu oli avokaadoga! Keskel veel mandariinist veidi suurem ümmargune kivi. Avokaado on muidu hea asi aga sellist kogust paljalt ei soovita ühekorraga ära süüa ;)

Nagu juba enne mainitud, siis siin on väga maitsvad coco (tavalise rohelise, toore kookospähkli vesi) ja açai (mingist teisest kookospähklist, nagu pehme mahlajäätis, ainult et kõvasti toitvam). Mõlemat ei ole enne mujal maades kohanud.

[![coco2](images/coco2_thumb.jpg "coco2")](/images/coco2.jpg)

Põhiliseks lihtsaks toiduks on siinsetel sealiha ja oad ning riis. Oad ja riis on alati korraga – ühe ja sama toidukorra ajal! Ja nad ajavad need taldrikul veel enne söömist segamini ka! Toidukordade vahel süüakse puuvilju.
